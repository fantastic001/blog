Title: Emacs org-mode
Date: 2017-11-01 21:15:00 +0100
Slug: 2017-11-01-org-mode


Već nekoliko godina koristim Emacs. Eto priznao sam. :D Ja sam Vim korisnik koji koristi Emacs. Emacs koristim samo u svrhu za koju
ne koristim Vim a to je za sve ostalo što nije pisanje koda. Toliko ga koristim da sam napravio i [Python biblioteku](https://github.com/fantastic001/YAPyOrg) za parsiranje Emacs org dokumenata. Dakle, Emacs koristim prvenstveno za organizaciju i pisanje dokumenata. U tome mi pomaže [Emacs org-mode](http://orgmode.org/). Ovaj dodatak za Emacs je postao must-have na mom računaru. Bez ovoga ne idem nigde. Toliko je važno da hoću da sve što imam ima integraciju sa ovim. Plan mi je da i ovaj blog krenem da pišem u njemu. 

Dakle, šta je tu zanimljivo? Pa da krenemo... 


TODO liste

Prva stvar koju možete videti kad ga uključite (napravite i otvorite .org fajl) je mogućnost da pravite lako TODO liste. Sintaksa je sledeća:

	* TODO nešto 

Ako pritisnete kombinaciju 'Control+t' stavka se markira kao DONE. Ako ponovo pritisnete datu kombinaciju stavka se briše pa ako opet pritisnete dobijate opet marker "TODO". Ako lupite alt+enter, dobijate novu stavku. Ove stavke su zapravo sekcije, ispod njih kada pišete vi 
zapravo pišete sadržaj sekcije. Sekciju možete "sakriti" tako što se kursorom namestite na naslov sekcije (to sa zvezdicom) i kliknete <TAB>. 

Ako držite Alt i kliknete strelicu na desno, sekcija postaje podsekcija a na levo dižete nivo sekcije. 

Liste se prave sa znakom "+":

	+ item 1 
	+ item 2
	....

lupite alt+enter i dobijate novu stavku liste. 

U dokumentima možete pisati i matematičke formule uz pomoć LaTeX-a. Njih ogradite sa "$$", npr:

	$$ a^2 = \int f(x)dx $$ 

renderovanje formula se vrši sa Control+c pa onda Control+x pa pritisnete "l". 

Org-mode takođe podržava i export u različite formate, na primer u HTML. To možete uraditi tako što pritisnete Control+c Control+e.
Izlazi vam prozor gde su vam dati tasteri koje treba pritisnuti za eksport u određeni format. 

Možete uključiti (navezati, "inkludovati") druga org-mode dokumenta pa će u eksportovanom delu biti eksportovano sve. Zgodno ako pišete veći dokument ili možda čak i knjigu. :) 

	#+INCLUDE: "putanja/do/fajla.org"

A da isključite sadržaj u eksportovanom dokumentu:

	#+OPTIONS: toc:nil

Da u eksportovanom dokumentu matematičke formule snimite kao slike (zgodno za pretraživače koji imaju problema sa matematičkim formulama ili recimo za Kindl):
	
	#+OPTIONS: tex:dvipng

Da otvorite blok za izvorni kod upišete "\<s" pa lupite TAB i onda samo u nastavku upišete jezik koji hoćete, i bloku kad pozicionirate kursor i pritisnete Control+c pa onda ' (jednostruki navodnik), otvara  se prozor za pisanje koda, sa sve obojenom sintaksom datog jezika. :D Da zatvorite prozor i sačuvate kod, upotrebite istu kombinaciju tastera.

Org-mode podržava i tabele sa sve mogućnošću pisanja formula i automatskog izračunavanja. 

Ovo su samo neki tips and tricks, za više info valja posetiti stranicu i zvaničnu dokumentaciju alata. 

Eto, napisao na brzinu tekstić, nahvalih ga lepo, sad je red da sami istražujete. Probajte i zavolećete ga. 
